---
layout: koulutus
title: "Matematiikkaa TVT-avusteisesti lukiossa: GeoGebra ja Scratch"
categories: koulutukset
tags: matematiikka geogebra scratch
date: 2013-09-17 13:00:00

jarjestaja: Opetushallitus
paikka: Paasitorni, Helsinki
aika: 13:00-15:00
kouluttaja: Janne Cederberg (ja Mika Setälä)
kuvaus: "Millä tavoilla GeoGebraa ja Scratch-ohjelmaa voisi hyödyntää matematiikan opetuksessa?"

mathjax: true
---

Koulutuksen tavoitteena on antaa valmiuksia tietoteknistyvän matematiikan opetuksen tarpeisiin.

## GeoGebra: dynaamista geometriaa##
[GeoGebra][gg] on opetus- ja opiskelukäytössä ilmainen ongelma, jota voi hyödyntää erityisesti matematiikassa ja fysiikassa, mutta myös muissa konteksteissa kemiasta kauppatieteisiin.

### GeoGebran käytön tarkoitus ###
GeoGebra on mitä todennäköisimmin sähköistyvässä ylioppilaskokeessa käytössä oleva ohjelma. Tästä syystä sen käytön osaaminen on tärkeää niin opettajalle kuin opiskelijallekin.

### Tehtävät ###
1. Avaa <a href="http://geogebraweb.appspot.com/app.html" target="_blank">GeoGebra-ohjelma</a>.
1. Pisteen x-koordinaatin arvo:
	* Luo tyhjään työkirjaan piste.
	* Luo tekstikenttä, jonka arvoksi kirjoitat: `Pisteen A x-koordinaatin arvo on: arvo`.
	* Pisteen A x-koordinaatin arvo saadaan komennolla `x(A)`. (Vastaavasti `y(A)`)
1. Rakenna havainnollistus funktion $f(x) = \sin x$ derivaatalle:
	* Piirrä funktion kuvaaja.
	* Aseta piste kuvaajalle.
	* Piirrä tangentti edellä luodun pisteen kautta.
	* Lisää tangentille kulmakerroin näkyviin.
	* Luo merkkijono, joka näyttää seuraavan sisällön: $f'(a) = \text{kulmakerroin}$, missä $a$ on kuvaajalla olevan pisteen A x-koordinaatti (tekstikenttään komento: `x(A)`).
1. Luo omaa opetustasi hyödyttävä havainnollistus. Pyydä tarvittaessa apua.


## MIT Scratch: ohjelmoinnin perusteet ##
[MIT Scratch][scratch] on ohjelmoinnin perusteiden opiskeluun tarkoitettu työkalu. Scratchin avulla ohjelmoinnin perusrakenteiden opiskelu yksinkertaistuu huomattavasti; Scratchin käyttö on vähän kuin LEGO-palikoita yhteen liittäisi.

### Ohjelmoinnin perusteiden harjoittelun tarkoitus ###
Scratchiin perehtymisen tarkoituksena lukion matematiikan opetuksen näkökulmasta on saada peruskäsitys ohjelmoinnista. Ohjelmointitaidolla on enenevässä määrin merkitystä niin ylioppilaskokeiden sähköistymisen kuin kansalaistaitojenkin näkökulmasta. Ohjelmoinnin perusteiden ymmärtäminen auttaa oleellisesti taulukkolaskentaohjelman, GeoGebran, laskimen kuin muidenkin teknisten apuvälineiden tehokkaassa ja tarkoituksenmukaisessa hyödyntämisessä.

### Tehtävät ###
1. Avaa <a href="http://scratch.mit.edu/projects/editor/?tip_bar=getStarted" target="_blank">Scratch-ohjelma</a>.
2. Käy läpi Scratchin avautuessa oikealla näkyvä 11-vaiheinen ohjelman toimintoihin perehdytys.
3. Luo uusi Scratch-tiedosto (`Tiedosto => Uusi`).
4. Luo ohjelma, joka liikuttaa kissaa vaakasuunnassa edestakaisin aina seinästä kimmoten.
5. Muuta edellisessä vaiheessa luotua ohjelmaa niin, että kissa kääntyy seinästä kimmotessaan aina hiiren osoitinta kohti.


## Muuta? ##
Onko sinulla toiveita tai ideoita käsiteltäviksi aiheiksi? Muita aiheita voimme käsitellä ainakin ryhmätyöskentelyjaksojen aikana yksitellen. Lisäksi jos kannatusta jollekin tässä mainitsemattomalle aiheelle on runsaasti, voidaan aihetta käsitellä myös yhteisesti.


[gg]: http://www.geogebra.org
[scratch]: http://scratch.mit.edu