---
layout: koulutus
title: Sähköisen YO-kokeen ohjelmat (GeoGebra ja LibreOffice)
categories: koulutukset
date: 2014-04-14 15:00:00

jarjestaja: Forssan Yhteislyseo
paikka: Forssa
aika: 15:00-17:00
kouluttaja: Janne Cederberg
---

## Digabi-käyttöjärjestelmän (DigabiOS) käynnistäminen

Aloitetaan käynnistämällä Digabi-käyttöjärjestelmä muistitikuilta käyttäen koulun kannettavia tietokoneita. Tikulta käynnistäminen onnistuu seuraavasti:

1. Sammuta kone.
2. Laita Digabi-USB-tikku kiinni koneen johonkin (mihin tahansa) USB-porttiin.
3. Käynnistä kone ja painele heti käynnistyksen jälkeen näppäimistön F9-näppäintä sekunnin välein.
    - Kotikoneellasi tarvittava nappi saattaa olla joku muu kuin F9, esim. F12. Tämä riippuu koneen laitteistosta.
    - Oleellista on, että kone täytyy onnistua käynnistämään niin, että käyttöjärjestelmä ladataan USB-tikulta.
4. Kun saat koneen käynnistymään USB-tikulta, valitse käyttökieli.
5. Digabi-käyttöjärjestelmä käynnistyy.


## GeoGebra

### Taustaa ohjelmasta

GeoGebra on monipuolinen dynaamisen geometrian ohjelma ja on erityisen hyödyllinen esimerkiksi matematiikan ja fysiikan opetuksessa.

### Ohjelman saatavuus

GeoGebra on valmiiksi asennettuna Digabi-käyttöjärjestelmään. Voit kuitenkin hyödyntää ohjelmaa ei-kaupallisessa käytössä ilmaiseksi lataamalla sen omalle koneellesi (Windows, Mac, Linux) ohjelman kotisivulta, [geogebra.org](http://www.geogebra.org).

GeoGebra on myös käytettävissä suoraan internet-selaimessa osoitteessa [web.geogebra.org](http://web.geogebra.org).

### Ohjelman käynnistäminen

Käynnistä ohjelma Digabi-käyttöjärjestelmän `Sovellusvalikko`:sta otsikon `Opetus` alta.

Kotona ohjelmaa käyttäessäsi yksinkertaisin on mennä internet-selaimella osoitteeseen [web.geogebra.org](http://web.geogebra.org); huomioi, että ohjelman selainversio toimii aavistuksen eri tavalla kuin ohjelman nk. työpöytäversio, joka Digabi-käyttöjärjestelmässä on myös käytössä.

### GeoGebra-harjoitukset

Avaa  [GeoGebra-harjoitukset PDF-tiedostosta](/tiedostot/koulutukset/GeoGebra-ohjeet_2014-04-14.pdf).


## LibreOffice Writerin perusteet

### Taustaa ohjelmasta

LibreOffice Writer (entiseltä nimeltään OpenOffice Writer) on ilmainen avoimen lähdekoodin tekstinkäsittelyohjelma, jota voit hyödyntää myös omalla kotikoneellasi tai läppärilläsi. LibreOffice on erittäin varteenotettava vaihtoehto Microsoft Officelle. LibreOffice osaa mm. avata Microsoft Office -tiedostoja ja tallentaan tiedostoja Microsoft Office -muodossa.

### LibreOfficen käyttöönotto

Digabi-käyttöjärjestelmässä LibreOffice tulee valmiiksi asennettuna. Mikäli haluat LibreOffice:n käyttöön myös omalle kotikoneellesi (Windows, Mac, Linux), [voit hakea ohjelman LibreOfficen lataussivulta](http://www.libreoffice.org/download/libreoffice-stable/).

### LibreOffice-harjoitusohjeet

Tavoitteena on harjoitella otsikko- ja kappaletyylien käyttämistä ja sisällysluettelon luomista LibreOffice-ohjelmaa käyttäen. Samat periaatteet toimivat myös Microsoft Officen kanssa, joskin asiat löytyvät hiukan eri valikoista: **[Katso harjoitusohjeet PDF-tiedostosta](/tiedostot/koulutukset/LibreOfficeWriter-ohjeet_2014-04-14.pdf)**.


## Angry Birds -pulmatehtäviä

Mikäli haluat lisäjuttuna harjoitella hiukan ohjelmoinnin perusteita, tässä on hyviä harjoituksia. Voit myös kokeilla tarjota näitä vaikkapa alakouluikäisille lapsillesi, todennäköisesti tykkäävät kovasti: [Avaa harjoitustehtävät](http://learn.code.org/hoc/1).

Nämä harjoitukset eivät liity ylioppilaskokeeseen, mutta ovat hauskoja pulmia ja hyviä ajatusharjoituksia.